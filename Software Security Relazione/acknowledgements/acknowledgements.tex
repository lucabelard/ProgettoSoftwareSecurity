\chapter*{Ringraziamenti}
\addcontentsline{toc}{chapter}{Ringraziamenti}
\markboth{Ringraziamenti}
\emph{

Un grazie va alla mia famiglia.
Mamma, dedicandoti questo lavoro di tesi voglio anche ringraziarti per essere un punto saldo della mia vita. Sei una mamma meravigliosa e un esempio da seguire. Anche quando tutto andava storto e il mondo sembrava crollarmi addosso, tu eri li, sempre, per sostenermi e consolarmi, mi sorridevi anche se io non lo facevo mai, a distanza di anni ti volevo dire che sei stata l’unica scintilla capace di tenermi vivo e di farmi credere che, in fondo, ce l’avrei fatta.
Nelle tue parole e nei tuoi insegnamenti ho trovato una sensibilità e un’intelligenza emotiva incredibili, anche se sembra la solita frase fatta voglio comunque che tu sappia che mi sento davvero fortunato ad essere figlio tuo. Spero che questo nostro traguardo ti abbia reso fiera di me. Ti sarò sempre grato per tutto quello che hai fatto e continui a fare per me.
Sappi che tutto il lavoro e i sacrifici che hai dovuto affrontare per tirarmi su non sono stati vani e se oggi sono diventato la persona che sono direi che una buona parte di merito appartiene a te.
Anche se non ce lo diciamo mai a parole sappi che ti voglio bene, e te ne vorrò sempre.

Un sentito ringraziamento si rivolge anche ai ragazzi di Via Indipendenza 10. Flavio, Richard, Ciabba, Andrea, Davide, Calcuzza, Antonio, Federico, Luca, Cecilia, Alessia, Valeria, Giorgia, Giada, Giulia, Atena — vi sono infinitamente grato per aver camminato al mio fianco in questo percorso. Avete condiviso con me i sorrisi dei momenti felici, ma, ancor più, siete stati il sostegno nei periodi difficili, quando bastava una parola di conforto, una risata sincera o semplicemente la sensazione di avere qualcuno accanto per sentirmi a casa.
Con voi ho vissuto serate che sembravano non finire mai, chiacchiere che si trascinavano fino alle prime luci dell’alba, cene improvvisate e giornate che resteranno impresse nella mia memoria per sempre. Ognuno di voi ha lasciato un segno profondo, una traccia preziosa che mi accompagnerà ovunque mi porterà il cammino. Grazie per la genuina amicizia che mi avete donato, per la leggerezza introdotta nei momenti più brutti e per la forza costante che, senza parole, siete riusciti a trasmettermi. 
Via Indipendenza 10 non è stato soltanto un indirizzo: è divenuto un rifugio, una famiglia, un pezzo di vita che custodirò per sempre.


}